<div class="post-body__content">
<h1> การทำเว็บไซต์สำหรับเด็ก - รูปภาพ </h1>
<p> ยินดีต้อนรับสู่บทเรียนที่เจ็ดของซีรีย์<a href="https://webdesign.tutsplus.com/series/web-design-for-kids--cms-823" target="_self">การทำเว็บไซต์สำหรับเด็ก</a>ของเรา วันนี้เราจะเรียนรู้เกี่ยวกับรูปภาพสำหรับเว็บทั้งหมด! <br></p>
<p> เราได้เพิ่มรูปภาพจำนวนหนึ่งให้กับเว็บไซต์เมืองในฝันของเรา แต่เรายังไม่ได้คุยเกี่ยวกับรูปภาพแบบเจาะลึกกันเลย  ในบทเรียนนี้เราจะได้รู้จักชนิดรูปภาพต่างๆที่ใช้ในเว็บ และเทคนิคการตกแต่งภาพแบบง่ายๆ อีกด้วย </p> <figure class="post_image"><img alt="" src="https://cms-assets.tutsplus.com/uploads/users/30/posts/24126/image/maintown.svg"></figure><p> ระหว่างเดินทาง อย่าลืมถามคำถามที่กล่องคอมเม้นท์ด้านล่างละกัน </p>
<h2> รูปภาพที่ใช้สำหรับเว็บ </h2>
<p> เราไม่ใช่คนแปลกหน้าที่มาใช้รูปภาพสำหรับเว็บได้  สำหรับเว็บไซต์เมืองในฝันของเราจะใช้สี่ภาพหลักนี้  เราสามารถเพิ่มรูปภาพเหล่านี้ไปที่ HTML ของเราจากนั้นทำการปรับขนาดและตำแหน่งด้วย CSS </p>
<p> มันมีหลายสิ่งที่ต้องคิดเกี่ยวกับการใช้รูปภาพสำหรับเว็บ อย่างเช่นว่า format ไหนดีที่สุด ที่ไหนที่เราสามารถหารูปมาใช้ได้ (โดยไม่ผิดลิขสิทธิ์) และจะใส่มันในเว็บเราได้ไหม ด้วยวิธีการอย่างไร? </p>
<p> ระหว่างบทเรียนนี้ เราจะทำการใส่เอฟเฟ็กต์ให้กับรูปภาพ อย่างเช่นภาพแผนที่เมืองในฝันของเรา </p>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/tutsmap7.svg"><figcaption> แผนที่เมืองในฝัน </figcaption></figure><h2> ชนิดของรูปภาพ </h2>
<p> ชนิดของรูปภาพที่ถูกใช้มากที่สุดบนเว็บคือ JPEG, PNG และ SVG  ลองมาคุยกันอย่างละเอียดเกี่ยวกับพวกมันดู </p>
<h3> JPEG </h3>
<p> ชนิด JPEG ก็เช่นไฟล์รูปที่ลงท้ายด้วยนามสกุล .jpeg หรือ .jpg  รูปภาพเหล่านี้คือสิ่งที่เรานำมาใช้ประกอบเว็บกันเป็นส่วนมาก </p>
<p> พวกมันยอดเยี่ยมในการทำให้รูปถ่าย (<i>photo</i>) นั้นมีขนาดไฟล์ที่เล็กลง และง่ายต่อการใช้บนเว็บและส่งอีเมล์  เพียงแต่ว่าการลดขนาดไฟล์นี้ หมายถึงคุณจะทำให้ภาพนั้นมีคุณภาพที่ลดลงไปด้วย </p>
<h3> PNG </h3>
<p> ชนิด PNG นั้นจะมีนามสกุลต่อท้ายว่า &quot;.png&quot;  ขณะที่ไฟล์ JPEG จะทำให้สูญเสียคุณภาพของภาพบ้างเล็กน้อย แต่ PNG นั้นจะไม่  ไฟล์เหล่านี้จะทำให้ภาพมีขอบตรงและแหลมเหมือนกับไฟล์ต้นฉบับ แต่ในขณะเดียวกันคุณภาพนี้ก็ทำให้ขนาดของไฟล์นั้นใหญ่กว่า .jpeg </p>
<p> PNG นั้นเป็นตัวเลือกที่ดีสำหรับรูปลายเส้น ตัวอักษร ไอคอนกราฟิกที่มันมีไฟล์ที่ขนาดเล็กอยู่แล้ว  มันยังเป็นไปได้ที่จะมีแบ็คกราวน์แบบใส (transparent) ด้วย PNG ซึ่งมันทำไม่ได้ใน JPEG </p>
<h3> SVG </h3>
<p> SVG (Scalable Vector Graphics) คือรูปภาพที่สามารถย่อหรือขยายได้เท่าที่เราต้องการโดยไม่ทำให้ภาพนั้นแตก ไม่เหมือนกับที่ JPEG หรือ PNG เป็น  รูปภาพเหล่านี้จะถูกบันทึกไว้ด้วยนามสกุล .svg และมันเหมาะมากกับพวกภาพลายเส้นและโลโก้ต่างๆ ของบริษัท </p>
<p> รูปภาพที่เราใช้ในเว็บเมืองในฝันของเราเป็น SVG ทั้งหมด!  ถ้าเรากลับไปที่ไฟล์ CSS ของเราและเปลี่ยนค่า <code class="inline">width</code> ของรูปใดๆ ก็ตามเป็น <code class="inline">1000px</code> มันจะใหญ่ขึ้นมากแต่ยังให้ความคมชัดเช่นเดิม </p>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/pixelated7.svg"><figcaption> SVG คือภาพด้านขวา มันชัดกว่ามาก! </figcaption></figure><h2> จะหารูปภาพได้จากที่ไหนบ้าง </h2>
<p> มีที่ๆ เราจะสามารถหารูปฟรีได้ง่ายๆ บนเว็บ </p>
<p> ขณะที่บางรูปเราเอามาใช้ได้โดยไม่เสียค่าใช้จ่าย พวกเขาอาจให้เราทำตามกฏต่างๆ เช่นใส่ชื่อคนถ่ายภาพไปด้วยเมื่อไรก็ตามที่เราใช้มัน  รูปอื่นๆ ก็ฟรีที่จะใช้ในงานส่วนตัวและไม่สามารถใช้ได้ในเชิงธุรกิจ  </p>
<p> ให้แน่ใจเสมอว่าได้เช็ค <em>licensing </em>(หรือขออนุญาตแล้ว) เมื่อคุณไม่แน่ใจ แต่สำหรับขณะนี้เรามีตัวเลือกต่างๆ มาให้ทั้งฟรีทุกกรณี และ ฟรีสำหรับการใช้งานเท่านั้น </p>
<ul>
<li>  <a href="http://cupcake.nilssonlee.se/">Cupcake</a> นั้นมีข้อเสนอหลากหลายสำหรับรูปถ่ายต่างๆ  เมื่อคุณเจอภาพบางอันที่คุณชื่นชอบ คุณสามารถคลิกที่ลิ้งค์ <strong>Download High Res</strong> มันจะให้ชื่อไฟล์และเซฟมันลงที่คอมพิวเตอร์ของคุณ </li> <li>  <a href="http://fancycrave.com/">FancyCrave</a> นั้นคืออีกเว็บไซต์สำหรับรูปถ่ายที่ฟรีเต็มที่สำหรับการใช้งาน และมันมีตัวเลือกมากมายให้เลือก  เราสามารถใช้สิ่งเหล่านี้ด้วยการคลิกปุ่ม <strong>Download</strong> และบันทึกไปที่โฟลเดอร์งานของเรา </li> <li> สำหรับไอคอน SVG ทั้งหลาย <a href="https://icomoon.io/app/#/select">IcoMoon</a> นั้นมีกราฟิกฟรีจำนวนมากให้ได้เลือก  ตั้งแต่การไฮไลท์ icon ที่เราต้องการโดยการคลิกพวกมัน เราสามารถเลือก <strong>Generate SVG</strong> ... ที่ใต้รูปภาพจากนั้นคลิก <strong>Download</strong> ได้เลย </li> </ul>
<h2> การแก้ไขรูปภาพ </h2>
<p> นักออกแบบเว็บจำนวนมากใช้โปรแกรมแก้ไขรูปภาพ เช่น <a href="http://www.photoshop.com/">Photoshop</a> เพื่อให้ภาพนั้นเกิดการเปลี่ยนแปลงก่อนที่จะเอาขึ้นบนเว็บไซต์  การเปลี่ยนแปลงเหล่านี้ มีหลากอย่างเช่นเปลี่ยนสี เอาแสงเงาออก หรือ การ <em>Crop</em> รูปภาพ </p>
<p> ระบบปฏิบัติการส่วนมากมักจะมีโปรแกรมที่สามารถแก้ไขภาพได้ง่ายๆ ให้เราอยู่แล้ว  &quot;Preview&quot; นั้นคือโปรแกรมที่เป็นตัวเลือกของคุณถ้าคุณมีเครื่อง Mac ที่ซึ่งช่วยให้คุณปรับขนาด ทำการ crop หรือบันทึกไฟล์รูปภาพเป็น format อื่นๆ  การเปิดโปรแกรม Preview คุณสามารถพิมพ์คำสั่ง search บนคอมพิวเตอร์ของคุณ (รูปสัญลักษณ์แว่นขยายที่อยู่มุมบนขวาของจอนั่นแหละ!) หรือ เปิดรูปภาพด้วยการดับเบิ้ลคลิกมัน เหมือนกับว่ามันเป็นโปรแกรม default ที่ใช้ในการเปิดรูปภาพอยู่แล้ว </p>
<p> สำหรับเครื่องที่ใช้ Windows โปรแกรม &quot;Windows Photo Viewer&quot; หรือ &quot;Paint&quot; จะเป็นโปรแกรม default ที่เราสามารถใช้งานได้ อีกครั้ง มันทำได้แค่การแก้ไขภาพง่ายๆ เท่านั้นนะ </p>
<h2> การ Crop รูปภาพ (Cropping) </h2>
<p> เมื่อเราได้คุยเกี่ยวกับการ <em>crop</em> นั้นหมายถึงการเอาส่วนที่ไม่ต้องการของรูปภาพออก </p>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/crop7.svg"></figure><p> การ crop สามารถใช้ได้ดีเมื่อเราต้องการแค่บางส่วนของรูปภาพขนาดใหญ่ รู้ไหมว่าบางทีเราก็สามารถ Crop เป็นรูปอื่นๆ ได้เช่นวงกลมเป็นต้น! </p>
<h2> แก้ไขมันด้วย CSS </h2>
<p> เหมือนกับการเปลี่ยนขนาดของรูปภาพด้วย CSS เรามี filter เพื่อสร้างเอฟเฟ็กต์อีกหลายชนิดให้เราได้ใช้ อย่างเช่นการสร้างรูปภาพสีขาวดำ รูปภาพพื้นหลังโปร่งแสง หรือ ใช้ปรับความเข้มแสงบนรูปภาพ </p>
<h3> ภาพขาวดำ (Grayscale) </h3>
<p> เราสามารถแปลงรูปภาพให้มีแค่สีขาวกับดำที่ CSS ได้โดยใช้พร้อพเพอร์ตี้ <code class="inline">filter</code> </p>
<p> ภายในพร้อพเพอร์ตี้นี้ เราจะใส่ <code class="inline">grayscale</code> และจากนั้นค่าเปอร์เซ็นต์ภายในวงเล็บ </p>
<p> นี่คือวิธีที่รวดเร็วเพื่อดู CSS ซึ่งจะสร้างภาพขาวดำอย่างสมบูรณ์แบบเลยทีเดียว </p>
<pre class="brush: css noskimlinks noskimwords">img {
    filter: grayscale(100%);
} </pre>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/gray7.svg"></figure><h3> ค่าความทึบแสง (Opacity) </h3>
<p> Opacity นั้นเกี่ยวกับการทำให้ภาพนั้นโปร่งแสง หรือ มองทะลุผ่านได้  พร้อพเพอร์ตี้ <code class="inline">opacity</code> นั้นจะใช้ค่าจาก <code class="inline">.0</code> ถึง <code class="inline">1</code> ด้วย <code class="inline">.0</code> นั้นเราจะสามารถมองทะลุได้ (ล่องหน) และ <code class="inline">1</code> นั้นจะทึบ ไม่สามารถมองทะลุได้  ค่าทั้งหมดนั้นจะอยู่ระหว่างการให้ค่าความเข้มของการโปร่งแสง </p>
<p> ยกตัวอย่าง ถ้าเราตั้งค่า <code class="inline">opacity: .5;</code> ในวงกลมเหล่านี้ที่ไฟล์ CSS ผลลัพธ์นั้นก็จะได้แบบที่เห็นนี้ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/circles7.svg"></figure><p> ชนิดของเอฟเฟ็กต์บนรูปภาพเหล่านี้นั้นเหมาะถ้าเรากำลังมองหาทางที่จะทำให้รูปภาพนั้นไม่เป็นที่สังเกตบนหน้าเพจ มันจะช่วยให้ข้อความนั้นดูโดดเด่นขึ้นมา </p>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/opacity7.svg"></figure><h3> ค่าความเบลอ (Blur) </h3>
<p> เรานั้นสามารถทำให้รูปภาพนั้นเบลอโดยใช้ CSS filter  ภายในพร้อพเพอร์ตี้ filter เราต้องการใช้ <code class="inline">blur</code> ตามด้วยค่าความเบลอเป็น pixel ภายในวงเล็บ </p>
<pre class="brush: css noskimlinks noskimwords">img {
    filter: blur(5px);
}</pre>
<figure class="post_image"><img alt="" src="https://cms-assets.tutsplus.com/uploads/users/30/posts/24175/image/blur7.svg"></figure><p> ยิ่งค่า pixel มีค่ามาก ความเบลอของรูปภาพก็จะยิ่งมากขึ้นตามไปด้วย </p>
<p> <strong>หมายเหตุ</strong> สำหรับรายการ CSS filter ทั้งหมด <a href="https://css-tricks.com/almanac/properties/f/filter/">สามารถดูได้จากที่นี่เลย</a>  เพียงแค่คลิกบน CSS tab ของ demo ใดๆ ก็ตามที่เห็นเพื่อดูผลลัพธ์ </p>
<h2> สรุป </h2>
<p> ในบทเรียนนี้ เราต้องเจาะลึกเกี่ยวกับรูปแบบไฟล์ภาพที่เป็นที่นิยมโดยทั่วไปบนเว็บ และก็เอฟเฟ็กต์ต่างๆที่สามารถนำมาใส่เข้ากับรูปภาพได้  ทำให้รูปภาพเรานั้นพร้อมสำหรับเว็บไซต์นั้นเป็นงานเปลี่ยนผันไปตามเครื่องมือที่มี ไปจนถึงเครื่องมือแก้ไขภาพที่ซับซ้อนที่ต้องอาศัยเครื่องมือทรงพลังอื่นๆ เข้ามา </p>
<p> ถัดไปเราจะได้พูดคุยเกี่ยวกับพื้นฐานการออกแบบ ที่ๆ เราจะคุยว่าทำอย่างไรเราจึงจะจัดเรียงสิ่งต่างๆ บนหน้าเพจได้ลงตัวเหมาะสม </p>
<p> แล้วเจอกันรอบเมืองเช่นเดิม </p>
</div> 