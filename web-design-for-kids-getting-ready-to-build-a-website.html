<div class="post-body__content">
<h1> การทำเว็บไซต์สำหรับเด็ก - วิธีเตรียมความพร้อมก่อนการสร้างเว็บไซต์ </h1>
<p> ยินดีต้อนรับสู่บทเรียนที่สองของซีรีย์ <a href="https://webdesign.tutsplus.com/series/web-design-for-kids--cms-823" target="_self">การทำเว็บไซต์สำหรับเด็ก</a> ของเรา </p>
<p> ในบทเรียนนี้เราจะเรียนรู้เกี่ยวกับสิ่งต่างๆที่เราต้องมี อย่างเช่นเครื่องมือต่างๆ ก่อนที่เราจะลงไปลุยเขียนโค้ดจริงๆ ให้กับเว็บไซต์ พวกคุณจะทำมันได้ เราให้สัญญา!  และก็อย่าลืมที่จะถามคำถามหรือเขียนคอมเม้นต์ไว้ที่ไว้ใต้บทความนี้ด้วยนะ  </p>
<p> อย่างแรกที่ต้องคำนึง ลองดูให้ละเอียดกับสิ่งที่เราจะสร้างด้วยกัน </p>
<h2> การร่างภาพคร่าวๆ หรือการสเก็ตช์ (Sketching) </h2>
<p> มันมีประโยชน์มากเลยที่จะเริ่มสเก็ตช์ไอเดียที่เรามีในหัวก่อนที่จะเริ่มลงมือสร้างจริงๆ  มันเป็นแบบฝึกที่ดีที่จะช่วยประหยัดเวลาเราอย่างมาก เมื่อเราเข้าสู่ช่วงการเขียนโค้ด </p>
<p> บางทีอะไรก็ตามที่อยู่ในหัวของเราจะไม่เหมือนกับตอนที่มันอยู่บนกระดาษ  บางทีปัญหาใหม่ๆ และคำถามใหม่ๆ จะประดังเข้ามาเมื่อเราเริ่มร่างมัน  การออกแบบของเรานั้นดูรกไปไหม  ปัญหาหลายๆอย่าง จะแสดงตัวของมันเองเมื่ออยู่ในสเก็ตช์ของเรา </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/oops2.svg"></figure><p> มันโอเคที่งานที่เราทำจะไม่เหมือนกับการสเก็ตช์ของเราแต่เริ่มแรก นั่นคือสิ่งที่เรามั่นใจว่าจะเกิดขึ้น  เราต้องการให้มันอยู่ในหน้ากระดาษของเราก่อนเป็นอย่างแรกเลย </p>
<h2> เริ่มสเก็ตช์เมืองในฝันของเราได้เลย </h2>
<p> เราต้องการเว็บไซต์สำหรับนักท่องเที่ยว เพื่อให้พวกเขารู้เกี่ยวกับธุรกิจและร้านค้าๆต่างๆ ที่มีในเมือง  เราจะจัดกลุ่มธุรกิจเหล่านี้เข้าด้วยกันให้มันดูเหมาะสม อย่างเช่นกลุ่มของ &quot;โรงแรม&quot; ต้องอยู่ภายในกลุ่มของ &quot;้ร้านอาหาร&quot; ในขณะเดียวกัน  เราต้องใส่ลิ้งค์ธุรกิจเหล่านี้ภายในเว็บไซต์ของเรา ดังนั้นผู้เข้าเยี่ยมชมสามารถคลิกเพื่อดูรายละเอียด </p>
<p> นอกจากนี้ยังมีรูปบางรูปที่เราสามารถใส่เพื่อให้รู้สึกถึงการต้อนรับอย่างอบอุ่นอีกด้วย </p>
<p> นี่คือภาพที่เราสเก็ตช์เทียบกับภาพเว็บสีที่ออกแบบเสร็จเรียบร้อยแล้ว </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/sketch2-new.svg"></figure><p> นี่คือภาพเว็บจริงที่เราสร้างโดยเริ่มจากศูนย์เลย <em>สวยไหมหล่ะ</em> </p>
<h2> โปรแกรมแก้ไขโค้ด (Text Editor) </h2>
<p> เพื่อเขียนโค้ด HTML (นั่นคือรหัสลับที่เราเคยคุยกันในบทเรียนแรก) เราต้องการโปรแกรม <em>text editor</em> เพื่อพิมพ์มันลงไป </p>
<p> มันจะดีที่สุดที่ไม่ใช้โปรแกรมพวก Microsoft Word สำหรับการนี้ เราต้องใช้โปรแกรมแก้ไขโค้ดที่เรียกว่า <em>text editor</em> เท่านั้น  โปรแกรมแก้ไขโค้ดนั้นจะเข้าใจคำสั่งที่เราพิมพ์ลงไปและช่วยใส่สีคำสั่งเหล่านั้นให้กับเรา ขณะที่ Microsoft Word นั้นจะเหมาะกว่าสำหรับทำรายงานจากโรงเรียน </p>
<p> ยังมีโปรแกรมแก้ไขโค้ดที่ดีและฟรีจำนวนมากที่คุณสามารถ ดาวน์โหลดได้จากอินเทอร์เน็ต  ถ้าคุณไม่แน่ใจว่าดาวน์โหลดอย่างไร แน่นอน ลองถามพวกผู้ใหญ่ใจดีดู </p>
<p> โปรแกรม <a href="http://bluefish.openoffice.nl/index.html">Bluefish</a> นั้นใช้ได้สำหรับ Windows ส่วน <a href="https://atom.io/">Atom</a> นั้นจะดีสำหรับเครื่องใช้ใช้ Mac (สำหรับผู้แปล ผมใช้ Notepad++ และคิดว่ามันใช้ได้เลย) </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/editor2.svg"></figure><p> เราจะกระโดดไปค้นหาว่าความหมายของข้อความด้านบนคืออะไรในบทเรียนถัดไป แต่นี่คือจุดที่คุณต้องรู้เมื่อเราพิมพ์มัน </p>
<h2> ทั้งหมดนั้นคือไฟล์ </h2>
<p> ขณะที่เราเริ่มคุยกันแล้ว เว็บไซต์นั้นก็คือไฟล์หลายไฟล์มาใส่รวมกัน  ไฟล์เหล่านี้ต้องจัดเรียงอยู่ในโฟลเดอร์เดียวกันเพื่อให้เบราว์เซอร์นั้นดึงมาใช้ได้โดยง่าย </p>
<p> เว็บไซต์เมืองในฝันของเราจะมีไฟล์ HTML (ถูกบันทึกด้วยนามสกุล .html) ไฟล์ CSS (ถูกบันทึกด้วยนามสกุล .css) และรูปภาพสี่รูปที่จะถูกบันทึกไว้ในโฟลเดอร์ชื่อ &quot;images&quot;  ที่โฟลเดอร์ images นี้ควรจะอยู่ตำแหน่งเดียวกับไฟล์ HTML และ CSS </p>
<p> &quot;นามสกุลของไฟล์&quot; คือกลุ่มของตัวอักษรที่มาต่อท้ายชื่อไฟล์ มันบ่งบอกว่าไฟล์นั้นเป็นไฟล์ชนิดอะไร </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/extension2.svg"></figure><p> ดังที่กล่าวมา ภาพทั้งหมดของเราจะถูกบันทึกไว้ในโฟล์เดอร์ชื่อ &quot;images&quot; ภายในโฟลเดอร์หลักของเราแบบรูปนี้ </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/filesetup2.svg"></figure><p> ในภาพด้านบน เรานั้นมีไฟล์รูปภาพชื่อ town.svg (ซึ่งนามสกุล .svg นั้นคือไฟล์ภาพชนิดหนึ่ง) ซึ่งเราจะเก็บมันไว้ในโฟลเดอร์พิเศษของเรา ชื่อโฟลเดอร์ &quot;images&quot;  การทำแบบนี้ช่วยให้งานดูสะอาดขึ้น </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/files2.svg"></figure><p> วิธีทั้งสองนั้นถูกต้อง แต่เราจะใช้วิธีด้านขวา โดยการสร้างโฟลเดอร์พิเศษขึ้นมา </p>
<h2> เบราว์เซอร์ (Browser) </h2>
<p> เราจะเห็นงานของเราจากเบราว์เซอร์ (<em>browser</em>) เช่นขณะนี้คุณกำลังดูหน้าๆ หนึ่งของเว็บ Tuts+ อยู่ </p>
<p> มันยังมีเบราว์เซอร์จำนวนหนึ่งที่เราสามารถดาวโหลดได้ฟรี ถ้าคุณยังไม่มีลองติดตั้ง <a href="https://www.google.com/chrome/browser/desktop/index.html">Google Chrome</a> หรือ <a href="https://www.mozilla.org/en-US/">Firefox</a> ดู  ถ้าคุณกำลังใช้เครื่อง Mac แน่นอนคุณจะมี Safari ติดตั้งไว้ให้คุณเรียบร้อยแล้ว </p>
<h3> ยังไม่อยู่บนเว็บจริงๆ หรอก </h3>
<p> เรากำลังสร้างเว็บไซต์โดยตรงที่เครื่องคอมพิวเตอร์ของเรา ซึ่งขณะนี้มันยังไม่อยู่บนอินเทอร์เน็ต  ถ้าคุณจำได้ในบทเรียนแรก เราได้อธิบายอธิบายไปแล้วว่าเราไม่สามารถเห็นเว็บไซต์ที่อยู่บนอินเทอร์เน็ตได้ ถ้าเรายังไม่เอาขึ้นเซิร์ฟเวอร์ </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/folderlocation2.svg"></figure><p> จากภาพด้านบนแสดงให้เห็นถึงเว็บไซต์ที่เสร็จเรียบร้อยแล้วที่สามารถดูได้เฉพาะเครื่องเรา (ไม่ใช่บนอินเทอร์เน็ต) โดยดูจากเบราว์เซอร์  แทนที่จะใช้เว็บแอดเดรสเช่น <a href="http://www.tutsplus.com">www.tutsplus.com</a> เราจะเห็นเป็น <em>local address</em> แทน ซึ่งจะค่อนค่อนดูต่างกันแบบนี้ </p>
<figure class="post_image"><img alt="" src="https://cms-assets.tutsplus.com/uploads/users/30/posts/23762/image/browser2.svg"></figure><h2> เยี่ยมมาก! </h2>
<p> ในบทเรียนนี้เราได้เห็นถึงสิ่งสำคัญต่างๆ ที่ช่วยเราเตรียมความพร้อมในการเขียนโค้ดถัดไป  เราได้เรียนรู้วิธีเตรียมเครื่องมือต่างๆ เช่น <em>text editor</em> และ browswer </p>
<p> ในบทถัดไป เราจะกระโดดไปยังส่วนของการเขียนโค้ดเว็บไซต์  เราจะจัดระเบียบ (ฉันรู้! เราต้องจัดระเบียบซะเยอะเลย) และเพิ่มโค้ดบางส่วนไปยังไฟล์ HTML ของเรา  และนี่คือสิ่งที่ความสนุกกำลังจะเริ่มต้นขึ้น </p>
<p> แล้วเจอกันรอบๆ เมืองนะ </p>
</div> 