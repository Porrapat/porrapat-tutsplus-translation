<div class="post-body__content">
<h1> การทำเว็บไซต์สำหรับเด็ก - พื้นฐานการออกแบบ </h1>
<p> ยินดีต้อนรับสู่บทเรียนที่แปดของซีรีย์ <a href="https://webdesign.tutsplus.com/series/web-design-for-kids--cms-823" target="_self">การทำเว็บไซต์สำหรับเด็ก</a>ของเรา วันนี้เรามาดูเรื่องพื้นฐานการออกแบบกัน <br></p>
<p> ภายในซีรีย์นี้ เราพยายามมุ่งประเด็นไปที่ทำอย่างไรให้การออกแบบนั้นสามารถใช้ประโยชน์ได้จริง แต่เรายังไม่ได้คุยเกี่ยวกับกระบวนการคิดในงานออกแบบที่เราทำนั้นเลย  ในบทเรียนนี้ เราจะเดินทางกลับไปสู่พื้นฐานเรื่อง <em>แนวคิดการออกแบบ</em> ที่เป็นส่วนสำคัญส่วนหนึ่งของการสร้างเว็บไซต์เลยทีเดียว </p> <figure class="post_image"><img alt="" src="https://cms-assets.tutsplus.com/uploads/users/30/posts/24126/image/maintown.svg"></figure><p> และอย่าลืมที่จะถามคำถามใดๆ ก็ตามในช่องคอมเม้นต์ด้านล่างได้เลย <br></p>
<h2> ผู้ใช้งาน (User) </h2>
<p> มีบางสิ่งที่เราคุยกันบ่อยมากก็คือเรื่องผู้ใช้งาน (<em>user</em>) หรือผู้เข้าชมเว็บไซต์ (<em>visitor</em>)  ทุกๆ การคิดที่เราทำ แนวคิดการออกแบบเว็บที่เราได้คุยในบทเรียนที่ผ่านมามีจุดมุ่งหมายเดียวกันคือ เพื่อทำเว็บไซต์นั้นเข้าใจง่ายและใช้สบายให้มากที่สุดเท่าที่จะทำได้ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/users8.svg"><figcaption> ผู้ใช้งานดูมีความสุขไหม? </figcaption></figure><p> การออกแบบนั้นเกี่ยวกับการแก้ปัญหา  ถ้าผู้ใช้งานของเรานั้นพบว่าเว็บไซต์นั้นใช้งานยาก พวกเขาก็พร้อมที่จะจากไป  มันเป็นงานของเราที่จะเอาความยากต่างๆ ออกไปให้หมด ทำให้มันง่ายต่อการอ่านและสร้างประสบการณ์การที่มีความสุขให้กับพวกเขา  กระบวนการคิดของเรานั้นเกี่ยวกับหลายสิ่งเช่น เนื้อหา การจัดวางเลย์เอ้าท์ พื้นที่ว่าง กราฟิก สี รูป และรูปแบบตัวอักษร </p>
<h2> เนื้อหาต่างๆ (Content) </h2>
<p> เนื้อหา (<em>Content</em>) คือสิ่งเดี่ยวๆ แต่เป็นสิ่งสำคัญสิ่งหนึ่งในการออกแบบเว็บทีเดียว  มันจะไม่สำคัญเลยแม้ว่าเว็บไซต์ของเราจะสวยขนาดไหนถ้าเราไม่มีเนื้อหาที่ผู้ใช้งานนั้นต้องการอ่าน  สิ่งหนึ่งที่เราสามารถถามตัวเราเองได้ก็คือ เมื่อไหร่ที่เราต้องการสร้างเว็บไซต์ &quot;คนอ่านต้องการอ่านสิ่งนี้หรือ&quot; และถ้าใช่ &quot;ข้อมูลอะไรหล่ะที่สำคัญสำหรับพวกเขา&quot; </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/content8.svg"></figure><p> มันสามารถทำให้พวกเขาอารมณ์เสียได้ถ้าเราใส่เนื้อหาเข้าไปให้มากเท่าที่จะทำได้ในเว็บไซต์  ให้พยายามทำความสะอาดมันและทำให้ข้อมูลนั้นชัดเจนขึ้นจะช่วยให้ผู้ใช้งานได้รับข้อมูลข่าวสารในที่สุด เพราะว่าสิ่งสำคัญนั้นพวกเขาจะไม่มองข้ามเลยบนหน้าจอ </p>
<h2> การจัดการเนื้อหาและการวางเลย์เอ้าท์ 
</h2>
<p> เมื่อเนื้อหาของเราพร้อมแล้ว เราต้องการจัดมันเข้าไปใส่ในหมวดหมู่ หรือกลุ่มที่เกี่ยวข้อง ดังนั้นผู้ใช้งานสามารถค้นหาทุกอย่างได้โดยไม่ติดขัด </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/layout8.svg"></figure><p> เว็บไซต์ที่ดีที่สุดจะลื่นไหลอย่างเป็นธรรมชาติและเพื่อให้แน่ใจว่าผู้ใช้นั้นไม่ต้องลำบากในการคิดมากเกินไปเกี่ยวกับบางอย่างที่ควรจะเป็น </p>
<p> เว็บไซต์เมืองในฝันของเรานั้นไม่มีเนื้อหามากมาย ดังนั้นเราสามารถจัดกึ่งกลางทุกสิ่งทุกอย่างและสร้างจุดดึงดูดไว้ที่รูปน่ารักๆ ของเรา  ถ้าเรานั้นยังต้องการข้อความจำนวนมากให้กับเว็บไซต์ กรณีนี้เลย์เอ้าท์นี้จะไม่เหมาะสมซักเท่าไหร่ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/tutsspace8.svg"></figure><h2> มุมมอง (The Visual) </h2>
<p> เพื่อให้แน่ใจว่าเว็บไซต์ของเราง่ายต่อการอ่านและให้ความรู้สึกดีสำหรับผู้ใช้ สิ่งที่เราต้องนึกถึงเลยคือถึงเรื่องสัมผัสและความรู้สึก (look and feel)  นี่คือที่ๆ รูปภาพ ลำดับชั้นของเนื้อหา (ที่ทำให้เคลียร์ว่าสิ่งไหนสำคัญที่สุดเมื่อต้องเทียบกับสิ่งอื่นๆ) รูปแบบตัวอักษร และ สีเข้ามาเกี่ยวข้อง </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/addcolor8.svg"></figure><h3> รูปภาพและกราฟิก </h3>
<p> ณ จุดๆ นี้ เราได้รู้ทั้งหมดเกี่ยวกับการใช้งานรูปภาพบนเว็บไซต์ของเรา  เราใส่รูปภาพทั้งสี่ไว้ในเว็บไซต์เมืองในฝันและได้กล่าวถึงชนิดของรูปภาพต่างๆ ใน <a href="http://webdesign.tutsplus.com/tutorials/web-design-for-kids-images--cms-24175" target="_self">บทเรียนที่ผ่านมา</a> </p>
<p> ที่ไหนหรือเมื่อไหร่ ที่เราควรใช้รูปภาพหรือกราฟิกเหล่านี้นั้น ก็ยังเป็นสิ่งสำคัญที่ต้องคิดคำนึงถึง  รูปภาพทั้งหมดที่ใส่ไว้ในเว็บไซต์ของเมืองเรา จะทำให้เนื้อหานั้นดูชัดเจนยิ่งขึ้น หมายถึงเนื้อหาที่ตามมา  ยกตัวอย่าง สำหรับเว็บไซต์ของเราเกี่ยวกับเมืองในฝันนี้ เราจะมีรูปภาพสวยๆ ด้านบนเป็นรูปสิ่งก่อสร้างที่สำคัญของเมืองเรา  รูปภาพทั้งสามที่ตามมานี้อยู่ในกลุ่มของธุรกิจในหัวข้อที่อยู่ถัดไป โรงแรม ร้านอาหาร และ ร้านค้าทั่วไป </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/imagepreview8.svg"></figure><p> เราได้ใช้รูปภาพเหล่านี้เพื่อบอกผู้ใช้ถึงสัมผัสและความรู้สึกของตัวเมือง อย่างที่ร้านค้านั้นก็จะดูน่ารักเหมือนในรูป  มันสำคัญมากที่เราจะไม่ดึงดูดผู้ใช้งานด้วยรูปที่เราไม่มีเนื้อหาที่เกี่ยวข้องด้วย </p>
<h3> ไอคอน (Icon) </h3>
<p> ไอคอนนั้นคือภาพกราฟิกเล็กๆ ที่บ่งบอกถึงสิ่งบางอย่าง </p>
<p> ไอคอนที่ดีนั้นจะเข้าใจได้ง่าย และสามารถทำให้ค้นหาข้อมูลสำคัญในเว็บไซต์ได้รวดเร็วขึ้น </p>
<p> นี่คือบางตัวอย่างของการใช้ไอคอนที่เป็นประโยชน์จริงๆ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/icons8.svg"><figcaption> คุณรู้ไหมว่าไอคอนเหล่านี้สื่อถึงอะไร </figcaption></figure><p> ยังมีวิธีการอีกมากที่เราสามารถสื่อสารโดยไม่ต้องใช้ตัวอักษรและการใช้ไอคอนแทนที่ตัวอักษรในสถานการณ์ที่เหมาะสมจะช่วยให้เราเข้าถึงเว็บไซต์ที่สะอาดตาได้ง่าย </p>
<h3> ลำดับชั้นของมุมมอง (Visual Hierarchy) </h3>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/hierarchy8.svg"></figure><p> ลำดับชั้นของมุมมองคือเรื่องทั้งหมดเกี่ยวกับการเลือกอะไรก็ตามที่โดดเด่นและมีความสัมพันธ์กับข้อมูลรอบๆ ที่เกี่ยวข้อง  ลำดับชั้นเป็นส่วนหนึ่งของเว็บไซต์ที่สามารถแสดงผ่านตัวเลือกได้หลากหลาย อย่างเช่น สี ขนาด การใช้พื้นที่ว่าง และ การจัดตำแหน่ง  ตัวเลือกทั้งหมดเหล่านี้จะช่วยบอกผู้ใช้งานว่าอะไรเป็นสิ่งที่สำคัญที่สุด  อะไรไม่ค่อยสำคัญและข้อมูลอะไรที่มีส่วนเกี่ยวข้องด้วย </p>
<p> ลำดับขั้นนั้นไม่เพียงแค่แสดงในขนาดของข้อความและรูปภาพเท่านั้น แต่มันยังแสดงระยะห่างกับสิ่งอื่นด้วยกัน  เนื้อหาที่คล้ายคลึงกันควรจะจัดกลุ่มใกล้ๆ กันและอยู่ห่างจากสิ่งที่ไม่เกี่ยวข้องให้มากที่สุด </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/balloon8.svg"></figure><p> รูปภาพท้องฟ้าของเมืองในฝันนั้นถูกออกแบบว่า บอลลูนจะสะดุดสายตาผู้เข้าชมก่อนเสมอ ตามมาด้วยก้อนเมฆ  ทุกสิ่งทุกอย่างในภาพพื้นหลังจะทำให้ดูไม่ค่อยชัดเพื่อให้บอลลูนและเมฆนั้นดูโดดเด่นขึ้นมา </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/clouds8.svg"></figure><p> รูปภาพด้านบนแสดงการเปลี่ยนแปลงสิ่งที่เรามองที่แรก  คุณรับรู้ได้ไหมว่าคุณมองเมฆก่อน จากนั้นก็บอลลูน </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/unorganized8.svg"></figure><p> ยังมีสิ่งอื่นอีกมากบนรูปๆ นี้และเราไม่ค่อยมั่นใจว่าอะไรที่เรามองเป็นอย่างแรก  จากรูปไม่มีการเปลี่ยนสีเลย ไม่มีการจัดวางใดๆ และไม่มีเนื้อที่ว่างที่จะบอกพวกเราว่าอะไรสำคัญ ทำให้มันค่อนข้างยากที่จะติดตาม </p>
<h3> พื้นที่ว่างสีขาว (Whitespace) </h3>
<p> พื้นที่ว่างสีขาวนั้น มันไม่จำเป็นต้องเป็นสีขาวเสมอไป  จุดเหล่านั้นคือจุดที่ไม่มีตัวอักษรและไม่มีรูปภาพ  ที่ๆ เราเลือกพื้นที่ว่างเปล่านั้นสำคัญมาก เพราะว่ามันแสดงให้เห็นถึงส่วนไหนของเว็บไซต์ที่แสดงอย่างโดดเด่นและเราจะอ่านเนื้อหาง่ายๆ ได้อย่างไรด้วย </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/nowhitespace8.svg"></figure><p> รูปภาพด้านบนคือตัวอย่างของเว็บไซต์ที่ไม่มีการใช้เนื้อที่ว่างสีขาวเลย  มีเนื้อหาจำนวนมาก และรูปภาพที่ไม่มีเนื้อที่ว่างระหว่างพวกมัน ทำให้เราคิดว่าทุกสิ่งนั้นสำคัญหมด </p>
<p> ดังนั้น ลองมาดูว่าเราจะทำให้มันดูดีขึ้นได้อย่างไร </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/goodspace8.svg"></figure><p> จากรูปด้านบน มันดูดีขึ้นมาก  เราเอาเนื้อหาที่ไม่สำคัญออก และสร้างโครงสร้างลำดับชั้นด้วยเนื้อที่ว่างสีขาว พร้อมจัดวางอย่างดี ทำให้มันง่ายต่อการอ่าน </p>
<h4> พื้นที่ว่างในเว็บเมืองในฝัน </h4>
<p> พื้นที่ว่างสำหรับเว็บไซต์เมืองในฝันของเรานั้นมีสีเหลืองอ่อน </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/tutsspace8.svg"></figure><p> เราเห็นจุดใหญ่สุดบนพื้นที่ว่างที่อยู่ทางด้านขวากับซ้ายของหน้าเพจ และก็อยู่ระหว่างรูปภาพทั้งหมด  เนื้อที่ว่างนี้ช่วยไฮไลท์เนื้อหาของเราขณะที่ทำให้สิ่งต่างๆ นั้นไม่ดูรกรุงรังจนเกินไป </p>
<p><strong> จำไว้เลยว่า </strong>  มันสำคัญที่จะคิดว่าอะไรที่ไม่ควรอยู่บนเว็บไซต์และอะไรที่ต้อง และพื้นที่ว่างเหล่านั้นก็จำเป็นต้องเข้ามาร่วมวงด้วย </p>
<h3> รูปแบบตัวอักษร และ สี </h3>
<p> รูปแบบตัวอักษรและสีนั้นสำคัญสำหรับการออกแบบเว็บมาก และพวกมันมีวิธีการที่จะติดตามสิ่งเหล่านี้ ดังนั้นเราแค่สัมผัสพวกมันเหล่านี้บ้าง </p>
<p> รูปแบบตัวอักษรนั้นคือศิลปะของการเลือกและจัดเรียงตัวอักษรในทางที่ทำให้มันน่าดึงดูดและน่าอ่านมากที่สุดเท่าที่จะทำได้  ขณะที่เว็บไซต์เมืองในฝันของเราไม่มีตัวอักษรมากมาย แต่ก็ยังมีสิ่งที่ต้องคิดในการเข้าไปเลือกชนิดของตัวอักษรและการจัดเรียงของมัน </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/type8.svg"></figure><p> การเลือกสีนั้นเป็นส่วนสำคัญสำหรับการออกแบบ  สีนั้นมีความหมายและสามารถให้ความรู้สึกกับผู้ใช้งานเกี่ยวกับแบรนด์หรือเว็บไซต์  สีของเว็บไซต์เมืองในฝันนั้นช่วยสร้างความสนุกสนานและการต้อนรับที่แสนอบอุ่นเมื่อเข้ามาในเมือง </p>
<figure class="post_image"><img alt="" src="https://cms-assets.tutsplus.com/uploads/users/30/posts/24176/image/colorchips8.svg"></figure><p> อีกครั้ง เราจะคุยเรื่องนี้กันอีกเร็วๆ นี้ </p>
<h2> สรุปทุกสิ่งทุกอย่างเข้าด้วยกัน </h2>
<p> ในบทเรียนนี้เราได้สัมผัสกับสิ่งที่สำคัญจริงๆ สำหรับการออกแบบ  หลังจากที่เนื้อหาของเราพร้อมแล้ว เราต้องการเสนอเนื้อหาเหล่านั้นให้ผู้ใช้งานเห็นได้อย่างง่ายที่สุด และ ถูกจัดเรียงไว้ดีที่สุดเท่าที่จะทำได้ </p>
<p> การออกแบบนั้นเกี่ยวกับการสร้างสิ่งที่ง่ายและน่าใช้สำหรับทุกคน  เราทำมันแล้วในเว็บไซต์เมืองในฝันของเราผ่านการจัดเลย์เอ้าท์ รูปภาพ สี และ เนื้อที่ว่าง </p>
<p> ถัดไปเราจะคุยกับเกี่ยวกับ รูปแบบตัวอักษร (typography) ศิลปะของการเลือกและเรียงตัวอักษร หนึ่งในสิ่งที่น่าสนใจและสนุกสนานของการออกแบบ </p>
<p> แล้วเจอกันรอบตัวเมืองเช่นเดิม </p>
</div> 