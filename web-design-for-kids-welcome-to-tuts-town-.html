<div class="post-body__content">
<h1> การทำเว็บไซต์สำหรับเด็ก - ยินดีต้อนรับสู่เมืองในฝันของพวกเรา </h1>
<p> ยินดีต้อนรับสู่เมืองในฝัน ทุกคนอยากทำเว็บไซต์เป็นใช่ไหม  ในซีรีย์นี้เราจะได้เรียนรู้ทุกอย่างเกี่ยวกับการสร้างเว็บ ไม่ว่าจะการออกแบบพร้อมกับลงมือสร้างมัน  อยากลองช่วยทำไหมหล่ะ งั้นมาสร้างเว็บไซต์ด้วยกันเลย </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/maintown-update.svg"></figure><p> บทเรียน (หรือบทความ) เหล่านี้จะช่วยทุกๆขั้นตอนให้พวกคุณทำเว็บไซต์ได้จริง  เรามีแบบฝึกหัดพร้อมอยู่ในตอนท้ายของแต่ละบท ดังนั้นทุกคน สามารถเปรียบเทียบผลลัพธ์พร้อมกับงานที่ทำไปด้วยได้เลย </p>
<p> ลองเข้ามาสร้างความคุ้นเคยและเป็นส่วนหนึ่งของการสร้างเมืองในฝันของพวกเรา </p>
<h2> เว็บไซต์นั้นทำงานอย่างไร <br>
</h2>
<p> ลองคิดดูว่าเว็บไซต์นั้นน่าจะทำงานอย่างไร </p>
<p> เมื่อคอมพิวเตอร์สองเครื่องเชื่อมต่อกันผ่านระบบอินเตอร์เน็ต (ซึ่งแสดงด้วยเส้นสีเหลืองในภาพด้านล่าง) พวกมันก็สามารถคุยกันได้ </p>
<p> เครื่องเซิร์ฟเวอร์ (Server) ที่แสดงด้วยกล่องสีน้ำเงินคือคอมพิวเตอร์พิเศษที่ภายในมีไฟล์เว็บเพจอยู่ (Web Page File)  คอมพิวเตอร์ของน้องๆที่อยู่ที่บ้านหรือที่โรงเรียนนั้น ยังไม่ใช่เครื่องเซิร์ฟเวอร์ นั่นเพราะมันไม่ได้เชื่อมต่อเข้ากับเครือข่ายอินเทอร์เน็ต &quot;โดยตรง&quot;  เราต้องเชื่อมต่ออินเทอร์เน็ตผ่านผู้ให้บริการอินเทอร์เน็ตหรือที่เราเรียกกันว่า Internet Service Provider (ISP) </p>
<p> เนื้อหาของเว็บไซต์ (หรืออะไรก็ตามที่เว็บควรมี) จะถูกเก็บอยู่ในรูปแบบพิเศษที่คอมพิวเตอร์เข้าใจได้ ดูเหมือนกับโค้ดต่างๆ หรือการเข้ารหัสของสายลับนั่นแหละ เว้นแต่ว่าเราจะเริ่มเรียนรู้เจ้ารหัสเหล่านั้นบ้างด้วยกันเลย </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/web1-new.svg"><figcaption> ภาพด้านบน แสดงการเชื่อมต่อคอมพิวเตอร์เข้ากับเว็บ </figcaption></figure><p> ในภาพนี้เบราว์เซอร์ (<em>browser</em>) กำลังแสดง <a href="http://www.tutsplus.com">www.tutsplus.com</a> ที่รับจากเซิฟเวอร์ที่ซึ่งมีไฟล์ของเว็บอยู่  เซิร์ฟเวอร์นั้นกำลังส่งไฟล์กลับไปที่เบราว์เซอร์ จากนั้นมันจะทำการแปลภาษาแล้วส่งผลลัพธ์ออกสู่จอ  การดำเนินการเหล่านี้เกิดขึ้นรวดเร็วมาก </p>
<p> มันทั้งหมดนั้นเรียกว่าการสื่อสาร (<em>communication</em>) และการแบ่งปันข้อมูล (<em>sharing information</em>) </p>
<p> เพราะสิ่งทั้งหมดเหล่านี้ เว็บไซต์ที่คุณเขียนอยู่บนคอมพิวเตอร์ของคุณ จะไม่สามารถให้ผู้อื่นที่อยู่บนคอมเครื่องอื่นมาเห็นได้เลย จนกว่าคุณจะเอาไฟล์เหล่านั้นไปไว้ที่เซิร์ฟเวอร์  เราจะมาดูเรื่องเหล่านี้กันอีกครั้ง </p>
<h2> งานของนักออกแบบเว็บ </h2>
<p> งานของนักออกแบบเว็บนั้นสำคัญมาก  ทุกสิ่งทุกอย่างที่อยู่ในภาพด้านบนเกิดขึ้นเพื่อจุดประสงค์เดียวคือเพื่อแสดงเว็บไซต์  งานของนักออกแบบเว็บคือการตัดสินใจว่าเว็บนั้นจะมีลักษณะอย่างไร งานสำคัญอย่างอื่นก็เช่น เว็บจะแสดงผลอย่างไรให้กับผู้เข้าชมที่เป็นผู้พิการเป็นต้น อย่างเช่นคุณกำลังอ่านบทความนี้อยู่คุณก็เป็นหนึ่งในผู้เข้าชมเช่นเดียวกัน </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/designer1-update.svg"><figcaption> รูปนักออกแบบเว็บกำลังนั่งทำงาน </figcaption></figure><h2> งานของพวกเรา </h2>
<p> ในซีรีย์นี้ เราจะสร้างเว็บไซต์เมืองในฝัน  เมืองต้องการสถานที่ที่ซึ่งนักท่องเที่ยวสามารถรับรู้ข้อมูลข่าวสารทุกอย่างได้ทันทีเมื่อพวกเขามาถึง </p>
<p> นี่คือตัวอย่างหน้าตาของเว็บไซต์ที่เราจะทำ  </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/site1-new.svg"><figcaption> นี่แหล่ะสิ่งที่เราจะสร้างมันขึ้นมา </figcaption></figure><p> การทำเว็บตัวนี้จะบอกเราเกี่ยวกับสิ่งสำคัญๆ เกี่ยวกับการออกแบบที่เราจะต้องเรียนรู้  มันจะเป็นเว็บที่เรียบร้อยสวยงาม เป็นเว็บแรกของคุณเลย </p>
<h3> การเริ่มสเก็ตช์และสร้างมัน <br>
</h3>
<p> จากนั้นเรามาคุยเกี่ยวกับสิ่งที่เราจะต้องทำเพื่อให้ได้มันมา </p>
<p> อย่างแรกที่ต้องทำเลย เราจะวาดเว็บไซต์คร่าวๆ ลงบนกระดาษ โดยเขียนสิ่งที่เราต้องการลงไป  เราจะเพิ่มลิ้งค์ที่นี่เพื่อใช้ผู้เยี่ยมชมสามารถลิ้งค์ไปยังสถานที่ต่างๆ เช่นเว็บไซต์ร้านค้าภายในเมืองเป็นต้น </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/sketchsite2.svg"><figcaption> การสเก็ตช์นี่สำคัญมาก </figcaption></figure><h3> การกำหนดสไตล์ <br>
</h3>
<p> หลังจากเราวาดภาพสิ่งสำคัญต่างๆของเราลงไปแล้ว เราต้องการทำมันให้ดูดีถัดไป  ในส่วนนี้จะบอกถึงการใช้สีและการจัดวาง Layout (ตัดสินใจว่าอะไรน่าจะอยู่ตรงไหนบนจอ) เพื่อให้ออกมาดูสวยที่สุด </p>
<p> เราจะทำให้เว็บไซต์ของเราใช้งานได้ง่ายดายได้อย่างไร  สีแต่ละสีบอกอารมณ์หรือความรู้สึกอะไรให้กับเรา  ที่ไหนที่ทุกอย่างจะถูกจัดวางไว้บนมือถือ  แล้วบนจอคอมพิวเตอร์ที่มีขนาดใหญ่กว่าหล่ะ  รูปแบบตัวอักษรหรือที่เรียกว่าฟ้อนท์แบบไหนที่ดูดีที่สุด  สิ่งเหล่านี้แหละที่เราจะต้องคิดถึงมัน แต่ไม่ต้องไปกังวล มันจะสนุกในระหว่างการเดินทางและคำถามเหล่านี้จะมาเองอย่างเป็นธรรมชาติเมื่อคุณเริ่มออกแบบมัน </p>
<h2> แผนผังของซีรีย์นี้ </h2>
<p> ข้างล่างเป็นแผนผังหรือโร้ดแมพสำหรับการเดินทางเพื่อสร้างเว็บไซต์ของเรา  แต่ละกล่องนั้นจะแนะนำหัวข้อแต่ละอันแล้วแตกแขนงลงไป  </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/map1-update.svg"><figcaption> ภาพแผนผังของเรา </figcaption></figure><h3> บทนำ (Intro) </h3>
<p> คุณสามารถเห็นดาวสีชมพูที่แปลว่าเรากำลังอยู่ที่ <em>บทนำ (Intro)</em> อยู่ในขณะนี้  ขณะนี้เรามีไอเดียง่ายๆว่าเว็บนั้นทำงานอย่างไร งานของนักออกแบบคืออะไร และเมื่อถึงจุดที่เข้าใจกันหมดแล้ว เราจะเริ่มออกแบบและสร้างมันด้วยกันเลย </p>
<h2> การสร้างเว็บไซต์ <br>
</h2>
<p> ส่วนถัดไปคือที่ๆ เราจะคิดไอเดียและเริ่มสเก็ตช์  การสเก็ตช์นั้นเป็นวิธีง่ายๆที่จะรวบรวมความคิดของนักออกแบบก่อนที่จะเริ่มลงมือเขียนโค้ด  มันจะช่วยเราประหยัดเวลาและป้องกันไม่ให้เราหลงทาง </p>
<p> หลังจากนั้นเราจะคุยเกี่ยวกับไฟล์และเครื่องมือที่เราต้องการเพื่อใช้ในส่วนของการเขียนโค้ดให้กับเว็บไซต์ของเรา </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/files1-new.svg"></figure><h3> HTML </h3>
<p> HTML นั้นย่อมาจาก HyperText Markup Language นั้นคือโค้ดลับที่เราพูดถึง (แต่ไม่ลับมากเท่าไหร่หรอก คุณก็เรียนรู้ได้ง่ายๆ) มันเป็นภาษาที่ช่วยในการจัดการข้อความต่างๆ ให้มีโครงสร้างที่ชัดเจนเข้ารูปเข้ารอย ซึ่งเราจะกล่าวถึงถัดไป  ภาษานี้จะช่วยให้เบราว์เซอร์นั้นเข้าใจและแสดงผลลัพธ์เว็บไซต์จากไฟล์ต่างๆที่เราเขียนนั้นได้อย่างถูกต้อง </p>
<p> ทุกสิ่งทุกอย่างบนเว็บไซต์ของเรา และทุกอย่างที่เว็บไซต์นั้นเกี่ยวข้อง จะอยู่ในสิ่งที่เรียกว่าอิลิเมนต์ (HTML element)  อิลิเมนต์คือส่วนหนึ่งของภาษา HTML ที่มีความหมาย &quot;ในตัวของมันเอง&quot; มันจะช่วยอธิบายทุกสิ่งทุกอย่างที่ถูกจัดวางอยู่บนหน้าจอ </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/html1-new.svg"></figure><p> อย่าเพิ่งไปกังวลเกี่ยวกับว่าโค้ดแต่ละส่วนนั้นจะหมายถึงอะไรในขณะนี้ แค่เพียงรู้ว่าเว็บไซต์นั้นสร้างมาจากไฟล์เอกสารต่างๆ เท่านี้ก็เพียงพอ </p>
<h3> CSS </h3>
<p> CSS ย่อมาจาก <em>Cascading Stylesheet</em> จะช่วยให้เราสไตล์ (ใส่สี, กำหนดฟอนต์, หรือสร้างความสวยงาม) ให้กับเว็บไซต์ของเรา หน้าที่ของมันคือสร้างความดึงดูดให้กับผู้เยี่ยมชมเว็บให้มากที่สุดเท่าที่จะมากได้ <br></p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/css1-new.svg"><figcaption> นี่แหละ CSS หน้าตาเป็นแบบนี้ </figcaption></figure><h3> การจัด Layout โดยใช้ CSS </h3>
<p> CSS นั้นสามารถช่วยให้เราจัดวางสิ่งต่างๆ ไว้บนหน้าจอได้อย่างเหมาะสม <br></p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/layout1-new.svg"></figure><h3> รูปภาพต่างๆ (Image) </h3>
<p> ในบางส่วนของการเดินทางนี้ เราจะรีบคุยเกี่ยวกับชนิดของภาพที่สามารถนำมาใส่ในเว็บของเราได้ และวิธีจัดวางมันให้ดูดี  แรกเลยเรามีสี่รูปน่ารักๆที่ใส่เข้าไปแล้ว ลองดูสิว่าคิดยังไง </p>
<figure class="post_image"><img alt="Our images" src="https://cms-assets.tutsplus.com/uploads/users/30/posts/23680/image/images1.svg"></figure><h3> พื้นฐานการออกแบบ </h3>
<p> ในส่วนนี้เราจะพูดถึง &quot;อิฐบล็อก&quot; ของการออกแบบเว็บ  เราต้องการให้แน่ใจว่าได้สร้างบางสิ่งบางอย่างให้คนทั่วไปใช้และใช้มันอย่างง่ายดายด้วย แน่นอนมันต้องดูสวยงาม <br></p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/designintro1-new.svg"></figure><h3> การออกแบบตัวอักษร (Typography) </h3>
<p> การออกแบบตัวอักษร (<em>Typography</em>) คือศิลปะการทำให้ตัวอักษรดูน่าสนใจ ซึ่งเราจะกล่าวถึงในบทต่อๆไป มันช่วยเพิ่มความสำเร็จอย่างยิ่งให้กับเว็บไซต์ของเรา </p>
<p> ตัวอย่างแรกของการออกแบบตัวอักษรของเว็บไซต์ของเราสามารถเจอได้บนหัวข้อนี้ </p>
<figure class="post_image"><img alt="Heading" src="https://cms-assets.tutsplus.com/uploads/users/30/posts/23680/image/type1.svg"></figure><h3> สี (Color) </h3>
<p> สีนั้นสำคัญมากและมีส่วนช่วยให้เว็บไซต์มีชีวิตชีวา  สีนั้นทำให้เว็บสวยและยังบ่งบอก &quot;ความหมายอ้อมๆ&quot; ของเนื้อหาได้อีกด้วย ซึ่งเราจะต้องคุยกันเกี่ยวกับมันอย่างแน่นอน </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/color1.svg"></figure><h3> ส่วนสุดท้ายของซีรีย์นี้ </h3>
<p> เราจะจบซีรีย์ของบทเรียนของเรานี้ด้วยการนำไฟล์เว็บไซต์ของเราไปใส่ในคอมพิวเตอร์แบบพิเศษที่เรียกว่าเครื่องเซิร์ฟเวอร์ ดังนั้นเราสามารถโชว์ให้เพื่อนๆ หรือครอบครัวของเราได้ดูบนอินเทอร์เน็ตได้เลย  เรายังจะคุยกับเกี่ยวกับหัวข้ออื่นๆที่นอกเหนือจากซีรีย์ &quot;การทำเว็บไซต์เมืองในฝันของเรา&quot; นี้อีกด้วย </p>
<p> แต่อย่างเพิ่งกังวลสิ่งที่ยังไม่ได้เกิด เราเพิ่งอ่านจบบทแรกเองนี่ </p>
<figure class="post_image"><img alt="" src="https://cms-assets.tutsplus.com/uploads/users/30/posts/23680/image/conclusion1-update.svg"></figure><h2> แล้วเจอกัน! </h2>
<p> ในบทถัดไป เราจะตรงดิ่งไปเรียนรู้เกี่ยวกับการเตรียมตัวเพื่อสร้างเว็บไซต์ด้วยไฟล์ HTML  อย่ารอเลย แล้วเจอกันในเมืองละกัน! </p>
</div> 