<div class="post-body__content">
<h1> การทำเว็บไซต์สำหรับเด็ก - เรื่องเกี่ยวกับสี (Color) </h1>
<p> ยินดีต้อนรับสู่บทเรียนที่สิบของซีรีย์ <a href="https://webdesign.tutsplus.com/series/web-design-for-kids--cms-823" target="_self">การทำเว็บไซต์สำหรับเด็กของเรา</a> บทเรียนนี้เป็นเรื่องเกี่ยวกับสีทั้งหมด </p>
<p> ในบทเรียนนี้เราจะได้เรียนเกี่ยวกับทฤษฏีสี วิธีการต่างๆมากมายในการใช้สีภายในไฟล์ CSS ของเรา ความหมายบางอย่างของสี และ ทดลองเลือกใช้สีที่ดีที่สุดสำหรับเว็บไซต์ของเรา  เราจะเรียนจบด้วยเทคนิคนิดหน่อยในการเลือกใช้สีบนเว็บ </p>
<p> อย่าลืมที่จะถามคำถามหรือข้อสงสัยใดๆ ในกล่องคอมเม้นต์ด้านล่างเช่นเดิม </p>
<h2> ทฤษฎีสี (Color Theory) </h2>
<p> ทฤษฎีสี (Color Theory) นั้นเกี่ยวกับหลายสิ่งหลายอย่าง แต่เฉพาะเจาะจงก็คือการมองว่าสีนั้นสร้างปฏิสัมพันธ์กันอย่างไรในการออกแบบ  เราเรียกกลุ่มของสีที่เราเลือกมาว่าอยู่ในกลุ่มของชุดสีหรือถาดสี (<em>Color Palette</em>)  ชุดสีที่ออกแบบมาอย่างดีจะมีสีคู่ตรงข้าม (<em>Complement</em>) กับสีอื่น นอกจากนี้ยังให้การตัดกัน (<em>Contrast</em>) หรือดูกลมกลืน (<em>Vibrancy</em>) ดี  เราจะได้คุยเกี่ยวกับความหมายของคำเหล่านี้ในถัดไปนี้ </p>
<p> การเลือกสีที่ถูกต้องและรู้ว่าทำไมบางสีบางอันถึงเข้าและไม่เข้ากับการออกแบบของเรา  สีที่แย่สามารถทำให้เว็บไซต์เรายากต่อการใช้งาน หรือทำให้ตัวอักษรไม่สามารถถูกอ่านได้ และผู้ใช้งานก็จะออกจากเว็บไซต์ของเราไป </p>
<h2> ศัพท์เฉพาะบางอย่างที่ต้องรู้ </h2>
<p> ในบทเรียนเราก่อนที่เราจะไปไกลกว่านี้ ลองมาคุยกันเกี่ยวกับศัพท์หรือนิยามต่างๆที่เกี่ยวกับทฤษฏีสีที่ๆ เราจะต้องกล่าวถึงต่ออย่างมาก  เราจะใช้นิยามเหล่านี้ช่วยให้เราเข้าใจแต่ละสีมากยิ่งขึ้น </p>
<h3> สีสัน (Hues) </h3>
<p> สีสัน (Hue) นั้นคือบอกว่าวัตถุนั้นสีอะไร  เมื่อเรากล่าวเกี่ยวกับสิ่งที่เรียกว่า &quot;สีแดง&quot; หรือ &quot;สีเหลือง&quot; เรากำลังคุยเกี่ยวกับสีสัน (Hue) </p>
<h3> ความอิ่มของสี (Saturation) </h3>
<p> ความอิ่มของสี (Saturation) นั้นบอกถึงความสว่างใส หรือ ความเข้มของสีที่ใส่ลงไป  ถ้าค่า Saturation นั้นต่ำ สีที่ได้จะเหมือนกับถูกล้างออกไป ขณะที่ Saturation สูงก็จะได้สีที่สว่างและเข้ม </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/saturation10.svg"></figure><h3> ค่าความสว่าง (Brighness หรือ Lightness) </h3>
<p> Brightness นั้นเกี่ยวกับความสว่างหรือมืดของสี  มันจะวิ่งจากสีดำ (ไม่มีแสงสว่างเลย) ไปยังสีขาว (เต็มไปด้วยแสงสว่าง) </p>
<h2> วงล้อสี (The Color Wheel) </h2>
<p> วงล้อสีของเรานั้นอยู่บนพื้นฐานของสีแดง สีเหลือง และสีฟ้าและมันมักจะดูสวยเมื่อมองจากมุมมองของศิลปิน  ในฐานะของนักออกแบบ การเข้าใจว่าสีนั้นช่วยเราได้อย่างไร ช่วยให้เรามีไอเดียที่ดีว่าในการเลือกว่าสีไหนตัดกับสีไหน และ ทำไม </p>
<p> ล้อทางด้านซ้ายของรถด้านล่าง แสดงให้เห็นถึงสีหลักทั้งสามสี เรียกว่า สีปฐมภูมิ (<em>Primary Color</em>)  ด้วยสามสีเหล่านี้ เราสามารถสร้างสีอื่นๆ ได้ทั้งหมด </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/firstwheel10.svg"></figure><p> ล้อทางด้านขวาบนรถด้านบนแสดงถึงสีทุติยภูมิ (Secondary Color) สีที่สร้างจากมาจากสีปฐมภูมิ  ยกตัวอย่าง สีฟ้าและสีเหลืองสร้างสีเขียว ขณะที่สีฟ้าและสีแดงสร้างสีม่วง </p>
<p> วงล้อสีด้านซ้ายบนรถด้านล่างแสดงสีอีกขั้นหนึ่งเรียก สีขั้นตติยภูมิ (<em>Tetiary color</em>)  สีเหล่านี้สร้างจากการผสมสีขั้นปฐมภูมิ (<em>Primary</em>) และทุติยภูมิ (<em>Secondary</em>) เข้าด้วยกัน  ยกตัวอย่าง การผสมสีฟ้าและสีม่วงจะสร้างสีม่วงเข้มค่อนฟ้า </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/secondwheel10.svg"></figure><h2> ระบบสีสำหรับเว็บ </h2>
<p> มีระบบสีหรือวิธีการอธิบายสีไม่กี่ระบบที่เหมาะสมสำหรับใช้บนเว็บ </p>
<h3> ระบบสีแบบ RGB </h3>
<p> RGB ย่อมาจาก &quot;Red Green Blue&quot; และมันช่วยเราอธิบายการมองเห็นสีบนหน้าจออิเล็กทรอนิกส์ต่างๆ  สีทั้งสามเหล่านี้สามารถรวมเข้าด้วยกันเพื่อสร้างสีอื่นๆ ขึ้นมา  สีทั้งสามนี้แสดงตามลำดับและมีช่วงตั้งแต่ 0 ถึง 255 </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/rgb10.svg"></figure><pre class="brush: css noskimlinks noskimwords">body {
    background: rgb(138,138,226);
}</pre>
<p> โค้ด CSS ด้านบนสร้างสีพื้นสีฟ้ากลมกล่อมบนหน้าเพจ  ภายในวงเล็บคุณสามารถเห็นค่าที่ต่างกันของสีแดง เขียว และ ฟ้า <br></p>
<p> เราเพียงแค่ใช้สี รหัสเลขฐานสิบหก (<em>Hexadecimal</em>) ไปในบทที่ผ่านมานี้ แต่เราก็สามารถใช้สีของเราใน CSS ด้วยวิธีการต่างๆ มากมาย </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/allvalues10.svg"></figure><p> <a href="http://cloford.com/resources/colours/500col.htm">เยี่ยมชมเว็บไซต์นี้</a> สำหรับดูรายการสั้นๆ สำหรับรหัส Hex และ RGB ใน 500 สี </p>
<h3> ระบบสีแบบ HSL </h3>
<p> HSL นั้นย่อมากจาก &quot;Hue Saturation Lightness&quot; และค่านั้นสร้างจากตัวเลขทั้งสามนั้นตามลำดับ </p>
<p> เราสามารถประกาศชนิดของสีเหลืองและส้มบน body ของหน้าเพจโดยใช้ค่า HSL แทนที่จะเป็น Hex หรือค่า RGB </p>
<pre class="brush: css noskimlinks noskimwords">body {
    background: hsl(43,100%,57%);
}</pre>
<p> ค่าแรกที่นี่ 43 แสดงถึงมุมของวงล้อสี  นี่คือสิ่งที่ให้ค่า <em>hue</em> ให้เรา  สีแดงคือ 0 หรือ 360 องศา ขณะที่สีเขียวคือ 120 องศา และสีน้ำเงินคือ 240 องศา </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/hsl10.svg"></figure><p> ค่าที่สองนั้นจะให้เราใส่จำนวนเปอร์เซ็นต์ของ <em>Saturation</em> สำหรับสี ด้วยค่า 100% ที่นี่เราจะได้สีที่อิ่มตัวสูงที่สุด </p>
<p> ค่าสุดท้าย <em>Lightness </em>จะบอกถึงความมืดหรือสว่างของ Hue ที่เรามี  100% นั้นขาว 0% นั้นดำ และ ระหว่างนั้นก็เป็นการรวมกันของค่าทั้งสอง </p>
<p> ด้วยค่าที่เราใช้ใน CSS นั้นขึ้นอยู่กับเรา แต่ HSL นั้นจะเป็นวิธีที่ดีที่ทำให้เราสามารถเดาสีได้ โดยเลือกมุมระหว่างหมุนทวนเข็มนาฬิกาจาก สีแดง (0) และจากนั้นเพิ่มค่าเปอร์เซ็นต์ของความสว่างและแสงที่เราต้องการ </p>
<h3> ชื่อสี </h3>
<p> ยังมีชื่อสีจำนวนหนึ่งที่เราสามารถใช้มันได้ใน CSS โดยไม่ต้องระบุค่าที่เป็นตัวเลขเข้าไป </p>
<pre class="brush: css noskimlinks noskimwords">body {
    background: green;
}</pre>
<p> รายการทั้งหมดของชื่อสี <a href="http://www.colors.commutercreative.com/grid/">หาดูได้ที่นี่</a> </p>
<h3> โน้ตสั้นๆ เกี่ยวกับเครื่องมือการแปลงสี </h3>
<p> ถ้าคุณมีค่า Hex อยู่แล้วและอยากแปลงมันเป็นสีแบบ RGB หรือ HSL (หรือแปลงกลับ) มันมีเครื่องมือง่ายๆ อยู่แล้วที่ช่วยงานเราได้ เช่น <a href="http://rgb.to/">rgb.to</a> และ <a href="http://hex.colorrrs.com/">Colorrrs</a> </p>
<h2> ความหมายของสี </h2>
<p> สีนั้นสื่อได้หลากหลายความหมาย  ขึ้นกับประเทศไหนที่คุณอยู่ สีจำนวนหนึ่งสามารถใช้เพื่อหมายถึงอันตราย ความรัก ความสุข หรือ ภูติผีปีศาจ  สีนั้นสามารถสร้างให้ผู้ใช้นั้นเข้าถึงอารมณ์บางอย่าง ดังนั้นการเข้าใจว่าสิ่งนี้สำคัญอย่างไรในการติดต่อปฏิสัมพันธ์กับผู้ใช้งาน </p>
<p> <a href="http://www.informationisbeautiful.net/visualizations/colours-in-cultures/" target="_self">เพียงแค่มองไปที่แผนภูมิอันนี้</a> ที่ๆ ซึ่งแสดงความต่างของสี ความหมายของสิ่งต่างๆ ในต่างวัฒนธรรม </p>
<p> ลองคุยกันคร่าวๆ เกี่ยวกับความหมายบางอย่างหลังสามสีหลัก หรือ สีปฐมภูมิเหล่านี้ สีเหลือง สีแดง และ สีน้ำเงิน </p>
<h3> สีเหลือง (Yellow) </h3>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/yellow10.svg"></figure><p> สีเหลืองนั้นดึงดูดความน่าสนใจกับผู้เข้าชมมากกว่าสีอื่นๆ และ มักจะแสดงถึง ความสุข และ รุ่งอรุณ  ในขณะที่อีกแง่ สีเหลืองสามารถหมายถึง &quot;อันตราย&quot; ที่มักแสดงตามป้ายจราจร </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/yellowthings10.svg"></figure><p> การใช้สีเหลืองบนเว็บสามารถเตะตาได้ง่าย ดังนั้นมันดีที่สุดที่จะไม่ใช้มันมากเกินไปและต้องแน่ใจว่าเราได้ไฮไลต์เฉพาะสิ่งที่สำคัญเท่านั้น </p>
<h3> สีแดง (Red) </h3>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/red10.svg"></figure><p> ขึ้นอยู่กับว่าประเทศไหนที่คุณอาศัยอยู่ สีแดงสามารถหมายถึงทุกสิ่งทุกอย่างตั้งแต่อันตราย ความโกรธ พลังงาน ไปจนถึงความรัก และ ความสุข  อะไรก็ตามที่มันหมายถึง สีแดงมักจะใช้เพื่อแสดงอารมณ์ที่รุนแรงอยู่เสมอๆ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/redthings10.svg"></figure><p> ในการออกแบบเว็บนั้นบ่อยครั้งที่จะใช้มันสื่อสารถึงการลบหรือเกิดข้อผิดพลาด (error)  มันคือสีที่เข้มที่ถึงความสนใจของผู้ใช้งาน ดังนั้นมันจะทำงานได้ดีตามที่มันทำเอง  สีแดงที่มากเกินไปบนเว็บไซต์จะทำให้เกิดความรู้สึกกดดันและมักจะยากที่จะบอกว่าอะไรนั้นสำคัญ </p>
<h3> สีฟ้าหรือสีน้ำเงิน (Blue) </h3>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/blue10.svg"></figure><p> สีฟ้าหรือสีน้ำเงินจะให้ทั้งความสงบเยือกเย็นและความเศร้าสำหรับส่วนที่มากที่สุดส่วนใหญ่ และมันเป็นสีที่เป็นที่นิยมที่สุดบนเว็บ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/bluestuff10.svg"></figure><p> ความรู้สึกนั้นสร้างโดยการใช้สีน้ำเงินในการออกแบบนั้นจะขึ้นอยู่กับเฉดสีไหนที่เราได้เลือกไป  ขณะที่สีน้ำเงินเข้าจะสื่อสารถึงความแข็งแรง ความมั่นคงและไว้ใจได้ ส่วนสีฟ้าจะทำให้เกิดความสนุกสนานและเป็นมิตร </p>
<h2> การเลือกสีในถาดสี </h2>
<p> เว็บไซต์ส่วนใหญ่จะมีชุดของสีที่พร้อมใช้งานได้และให้ความรู้สึกถึงมิติและชุดของความรู้สึกจากการออกแบบ  การเลือกสีของเรานั้นสำคัญกับการออกแบบอื่นๆ ที่เราเคยมี ดังนั้นเราต้องมีสายตาที่ดีที่จะเลือกว่าสีนั้นทำงานเข้าด้วยกันได้หรือไม่ เราจะรับการตัดกันผ่านหน้าเพจได้ดีหรือ หรือสีนั้นมีความรู้สึกเข้ากันกับเนื้อหาของเราไหม </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/colortrain10.svg"></figure><p> นี่คืออีกมุมมองของถาดสีหลักที่ใช้ในซีรีย์บทเรียนเมืองในฝันของเรา </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/palette10.svg"></figure><p> สีอ่อนกว่านั้นจะใช้เป็นพื้นหลังขณะที่สีที่เข้มกว่าจะใช้เป็นตัวอักษรหรือไฮไลต์บางส่วนของหน้าจอ </p>
<h3> สีคู่ตรงกันข้ามและสีที่ตัดกัน (Complementary &amp; Contrasting Colors) </h3>
<p> พูดโดยทั่วไป สีนั้นเกิดขึ้นจากสีอื่นในวงล้อสีและให้ความรู้สึกที่ดีกับสายตา  พวกนี้นั้นคือสีคู่ตรงกันข้าม เมื่อนำมารวมกันมันจะทำให้เกิดสีเทา  มันเป็นไปได้สำหรับสีที่จะอยู่ถัดจากอีกอันบนวงล้อสีที่ทำงานเข้าด้วยกันได้ แต่มันจะต้องใช้ค่าความสดใสและความสว่างเพื่อปรับคู่ของมันให้เข้ากัน </p>
<p> เรานั้นจะสัมผัสบางส่วนของการตัดกันในบทเรียนที่ผ่านมาเรื่องพื้นฐานการออกแบบ แต่ลองมองดูมันแบบย่อๆ </p>
<p> การตัดกันที่เหมาะสมช่วยลดความเมื่อยล้าของสายตาและสร้างลำดับชั้นของมุมมองให้ดูชัดเจนยิ่งขึ้น  ตัวอย่างที่ดีที่สุดของการตัดกันที่ดีและไม่ดีสามารถพบเห็นโดยเปรียบเทียบพื้นหลังที่มีอยู่แล้วและการผสมสีของข้อความ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/contrast10.svg"></figure><p> รูปภาพด้านบนแสดงการตัดกันของสีที่ไม่ดีบนด้านซ้ายและการตัดกันที่ดีทางด้านขวา  ตัวอักษรที่มีการตัดกันของสีที่ไม่ดีนั้นยากที่จะอ่านและทำร้ายตาของเรา มันทำให้ดูเบลอ </p>
<h3> เครื่องมีสร้างชุดสี (Color Palette Tools) </h3>
<p> มีเครื่องมือจำนวนหนึ่งที่ช่วยเราด้วยรายการของชุดสีที่สดใสเพื่อมาให้เราเลือก ซึ่งจะเราให้เราประหยัดเวลาและทำให้เกิดความดึงดูดอย่างมาก </p>
<h4> Coolors </h4>
<p> <a href="http://coolors.co/">Coolors.co</a> คือหนึ่งวิธีที่ง่ายที่สุดที่จะเลือกใช้สีที่มีในขณะนี้ </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/coolors10.svg"></figure><p> มันมีชุดสีสวยๆให้เรา ที่เราสามารถปรับแต่งเองได้ด้วยการกดปุ่ม spacebar </p>
<h4> Adobe Color </h4>
<p> <a href="https://color.adobe.com/create/color-wheel/">Adobe Color</a> คือสีอีกตัวเลือกหนึ่งที่ช่วยให้ใช้สียอดเยี่ยมจากกงล้อสีที่เราได้เคยคุยกันที่ผ่านมา </p>
<p> เราสามารถสร้างการเปลี่ยนแปลงที่วงล้อสี ลองดูที่ชุดสีในถาดสีของเรา จากนั้นลองปรับแต่งสีแต่ละอันดู </p>
<figure class="post_image"><img alt="" src="https://cms-assets.tutsplus.com/uploads/users/30/posts/24378/image/adobe10.svg"></figure><p> Adobe Color นั้นยังให้พวกเราบันทึกสีที่ชื่นชอบและค้นหาสีที่เป็นที่นิยม เช่นชุดที่เคยเลือกๆ กันมาก่อนแล้ว </p>
<h2> ทิปทั่วๆไป </h2>
<p> เมื่อเลือกสีสำหรับเว็บแล้ว จากนั้นใส่มันไปที่อิลิเมนต์บนเพจ มันสำคัญมากที่จะจำบางส่วนไว้ในใจเพื่อให้แน่ใจว่าสีเหล่านี้นั้นทำให้ประสบการณ์ผู้ใช้งานนั้นดีขึ้น </p>
<h3> การตัดกันของสี (Contrast) </h3>
<p> การตัดกันของสีนั้นสำคัญมาก เมื่ออยู่ในความสงสัย ไปที่ตัวเลือกที่ปลอดภัยที่สุด แม้ว่ามันจะค่อนข้าง &quot;น่าเบื่อ&quot; ก็ตาม  บางส่วนของหน้าที่ที่สำคัญที่สุดที่เรามีในฐานะนักออกแบบคือ ทำให้แน่ใจว่าสิ่งทุกอย่างนั้นใช้งานได้ ง่ายที่จะใช้ และง่ายที่จะอ่าน  การตัดกันแย่ๆ ของเราจะกีดกันผู้ใช้ให้ไม่สามารถอ่านเนื้อหาที่ตื่นตาตื่นใจได้ </p>
<p> ดังนั้นสีขาวนั้นเหมาะกับกับตัวเลือกสีของคุณ ตัวเลือกสีเหล่านี้ควรจะไม่ทิ้งห่างจากการดำเนินการโดยทั่วไปที่ทำให้เนื้อหานั้นถูกกีดกัน </p>
<h3> จำนวนสี </h3>
<p> ชุดสีสำหรับเลือก เช่น Coolor มักจะให้เรามา 5 สี  จำนวน 5 สีนั้นมักจะให้เราใช้หนึ่งหรือสองสีที่เป็นหลักและสีอื่นๆ รองลงมาสำหรับสิ่งเช่นปุ่มและลิ้งก์ </p>
<p> ถ้ามีสีที่มีมากกว่าห้าสีที่แตกต่างกันใส่ไว้ในการออกแบบของเรา จะเป็นความเสี่ยงและยากที่จะติดตาม แม้ว่าสีขาว สีดำ และ สีเทาจะไม่ควรนับไว้ที่นี่ </p>
<h3> ชุดสีทั่วไป </h3>
<p> มักค่อนข้างสำคัญมากที่จะ &quot;ไม่&quot; ออกห่างจากสีที่ยอมรับโดยคนจำนวนมาก  ยกตัวอย่าง คนส่วนมากนั้นใช้สีเขียวหมายถึง &quot;เพิ่ม&quot; และสีแดงหมายถึง &quot;ลบ&quot;  การใช้สลับกันหมายถึงการออกแบบที่แย่ และมันไม่ดีเลยเพราะว่ามันจะทำให้ผู้ใช้งานนั้นเกิดความรู้สึกสับสน </p>
<h2> สรุปรวมทุกสิ่งทุกอย่างเข้าด้วยกัน </h2>
<p> ในบทเรียนนี้เราได้คุยกันเกี่ยวกับทฤษฎีสีและกฎของสีต่างๆ วิธีการเลือกสีที่เหมาะสมและใช้มันไว้บนเว็บ  ทุกๆสีนั้นประกอบไปด้วยข้อความของตัวเอง  เราต้องการให้แน่ใจว่าข้อความเหล่านั้นเหมาะสมกับเนื้อหาของเราผ่านการเลือกชุดสีเหล่านั้นขึ้นมา </p>
<p> ถัดไปเราจะปิดท้ายซีรีย์ของเราด้วยความคิดขั้นสุดท้ายและวิธีการที่หลากหลาย เราสามารถแบ่งปันงานที่ทำอย่างหนักของเรากับเพื่อนและครอบครัวทางออนไลน์ได้เลย </p>
<p> แล้วเจอกันรอบเมืองเหมือนเดิม! </p>
</div> 